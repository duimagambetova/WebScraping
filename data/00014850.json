[
    {
        "question_title": "Сөз құрамына талдау. Жұмысшылардың табысты көңілді өнім еңбекшілердің.",
        "question_content": "Жұмысшылардың табысты көңілді өнім еңбекшілердің.",
        "question_date": "25.11.2016",
        "question_tag": "Мектеп",
        "question_views": 2600,
        "question_upvotes": 0,
        "answers": []
    },
    {
        "question_title": "Атом қандай бөлшектерден тұрады?",
        "question_content": "Изотоптар дегеніміз не? Атом қандай бөлшектерден тұрады?",
        "question_date": "25.11.2016",
        "question_tag": "Химия",
        "question_views": 80300,
        "question_upvotes": 0,
        "answers": [
            {
                "text": "Атом – затты құрайтын бөлшек. Ол тірі ағзалардан бастап жасанды пластиктерге дейін, қатты металдардан көзге көрінбейтін газдарға дейін кез-келген заттың құрамында болады. Атом өте кішкентай, құм қиыршығынан да әлдеқайда кіші болады. Құм қиыршығындағы атом саны шамамен 1 000 000 000 000 000 000 000 немесе 1021, әлемдегі адамның жалпы санынан миллион миллион есе көп.\nАтомның көлемі өте кішкентай болғандықтан, біз оның ішкі құрылысын көре алмаймыз. Сондықтан моделдерді пайдаланамыз.\nАтом ішкі құрылысын біз көре алмайтындай кішкентай болғандықтан, ғалымдар атомның құрылысын сипаттайтын түрлі моделдерді жасады. Қазір біз қолданып жүрген атом моделі жиырмасыншы ғасырдың басында жасап шығарылды, бірақ оны әлі де дамытып келеміз. Атомның құрылысын түсіну арқылы, біз заттың неліктен солай әрекет ететінін түсіндіре аламыз.\nАтомның орталығы ядро деп аталады. Ядро атоммен салыстырғанда өте кішкентай, бірақ атом массасының 99%-дан астам бөлігі осы жерде жинақталған. Ядрода протон деп аталатын оң зарядталған бөлшектер және әдетте бейтарап болатын нейтрон атты бөлшектер бар. Нейтронның заряды нөлге тең, ал массасы протонның массасымен шамамен бірдей.\nЯдроны теріс зарядталған электрон бұлты қоршап тұр. Электронның заряды теріс: протонның зарядымен бірдей, бірақ таңбасы қарама-қарсы. Ал массасы өте аз, шамамен протон массасының 1/1836 бөлігіндей. Атомда әрдайым электрон мен протон саны тең болады, себебі протон электронды өзіне оң зарядпен тартады. Теріс заряд пен оң зарядтың мөлшері тең болатындықтан, барлық атомдар бейтарап болады.",
                "date": "26.11.2016",
                "upvotes": 1
            },
            {
                "text": "Протон,нейтрон,электрон",
                "date": "26.11.2016",
                "upvotes": 0
            },
            {
                "text": "Изатоп дегеніміз атомдық номірі бірдей салыстырмалы массасы əр түрлі",
                "date": "25.11.2018",
                "upvotes": 0
            },
            {
                "text": "Атом ядродан және электрондардан тұратын күрделі бөлшек",
                "date": "25.11.2018",
                "upvotes": 0
            }
        ]
    },
    {
        "question_title": "Миғрат сөзінің мағынасы?",
        "question_content": "Миғрат сөзінің мағынасын таба алмай отырмын, көмектесіңіздерші, өтініш! Араб-Парсы тіліндегі сөз-ау шамасы.",
        "question_date": "25.11.2016",
        "question_tag": "Қазақ тілі",
        "question_views": 740,
        "question_upvotes": 0,
        "answers": []
    },
    {
        "question_title": "Зар заман өленінің тарихы.",
        "question_content": "Шортабай Қанайұлы \"зар заман\" тарихы бар болса бересіз бе керек болып тұр.",
        "question_date": "24.11.2016",
        "question_tag": "Кітап, Әдебиет",
        "question_views": 11300,
        "question_upvotes": 0,
        "answers": [
            {
                "text": "С.Мұқановтың «Қазақтың XVІІІ-XІX ғасырдағы әдебиетінің тарихынан очерктер» еңбегінде «Зар заманның жағдайы» деп айрықша назар аударған ғылыми проблемасы кейін үлкен науқанға айналып, кеңес үкіметі құлағанға шейін бет қаратпайтын саяси мәселеге айналып, оның өкілдері әдебиет тарихынан аласталған болатын.\n\n1927 жылы кітап болып шыққаны болмаса, еш жерге таратылмаған, оқытылмаған М.Әуезовтің «Әдебиет тарихына» зер салсақ, «Зар заман деген XIX ғасырда өмір сүрген Шортанбай ақынның заман халін айтқан бір өлеңінің аты. Шортанбайдың өлеңі ілгергі, соңғы ірі ақындардың барлық күй, сарынын бір арнаға тұтастырғандай жиынды өлең болғандықтан, бүкіл бір дәуірде бір сарынмен өлең айтқан ақындардың барлығына «Зар заман ақындары» деген ат қойдық. Зар заман ақындарының алғашқы буыны Абылай заманынан басталған, арты Абайға келіп тіреледі. Зар заман дәуірі толық жүз жылға созылады» [1,192б.] деген анықтаманың айтары әбден анық.\n\nБірақ осы атау Сәбит Мұқановтың 1942 жылғы «Очерктеріне» дейін айтылмай, жазыла қалса бұқпантайлана айтылып келе жатқан үлкен де даулы мәселе болатын. Оны алғаш ауызға алған М.Әуезовтың өзі соттан үш жылдық жаза алып, 1932 жылғы «Ашық хаты» шыққанша байшыл-ұлтшыл аталып келді де бұған шапағатын тигізгені бүгінде әбден аян. «Зар-заманды» әдейі айтып, жазып отыр мына кеңестік заманда» деп ойлағандар сол «Әдебиет тарихын» кітаптар түрмесіне салып қойған-ды.\n\nКөзі тірісінде М.Әуезов бұл еңбегіне қайтып оралудың жөнін таппай, көңілі дауаламаған болатын. 80-жылдары М.Әуезов шығармаларының 20 томдығын жариялағанда 16 томға енген «Әдебиет тарихы туралы» түсініктеме берген ғалым М.Мырзақыметов «Қазақ әдебиеті тарихының тұңғыш оқулығы ретіндегі бұл еңбек тұтас қалпында жарияланбай, үштен бір бөлегі қысқартылп тасталды. Тіпті, кейде тұтас күйінде жіберілді деген тарауларының өзінен көптеген сөйлемдер мен кейбір әлеуметтік астары өткір пікірлері жұлмаланып» шықты [1,236б.] дегенді оқығанда большевиктік шовинистік идеологияның, оның қол шоқпары болған литоның жарамсақ жағымпаздары әлемді аузына қаратқан М.Әуезовтың әдеби мұрасына осыншама зорлық жасауларын тағылық, ғылымға, мәдениетке жат қылық демеске шараң қалмайды.\n\nОсындай қасіретке ұшыраған зар-заман ақындарын С.Мұқанов білмеп еді деп ешкім айта алмас. Ал олай болса, 1942 жылғы «Қазақтың XVIII-XIX ғасырдағы әдебиетінің тарихынан очерктер» еңбегінің сүбелі екінші тарауын «Зар-заманның жағдайы» деп бұлаңдата атауға қалай дәті барды, нендей мақсат көздеді деген сұсты сауалға жауап іздеп көрейік.\n\n1927 жылдан 1942 жылға дейін арнайы аталмағанмен, зар-заманның ірі өкілдері мектеп оқулықтары мен хрестоматияларында даурықтыра аталмай, қатардағы ақындар ретінде қаралып келгеніне С.Мұқанов ерекше екпін түсірмей, әуелі орыс отаршылдығының екі түрін – жаулап алу мен жерді отарлау амалдарын тарихи деректермен дәлелдей келіп, «бас бостандығынан жерден айрылған кедейленген халық бұл зорлыққа қарсы басын көтере алмады, көтерем дегенге үкімет көтертпей, қозғала бергенде тарп бас салып, орнында езіп тастап отырды. Осылай қолдан күш, бастан ерік кеткен кезде, қайғыдан тұншыққан халықтың зарынан туған көркем әдебиетті біз «Зар заман әдебиеті дейміз». «Зар заман» әдебиетінің негізін қалаушы қазақ ақын Шортанбай» [2,122б.] деп ой түйеді де, Шортанбай Қанайұлының шығармашылығын білгірлікпен еркін талдайды.\n\nТалай қызықты да мәнді деректермен келтіріп, «Шортанбайдың көзінен мың қабат жас ағызған кім? Әрине, ол патша үкіметінің отарлау саясатына қарсы халықтың көтерілісі басылғаннан кейінгі басына түскен ауыртпалық зары. Халық басына түскен қиыншылықты Шортанбай өзі өлгенше шын ықыласын сала, бойындағы бар ақындық талантын жұмсай, халық қайғысын қайғыра, халықпен бірдей жылап өтті. Сол кездегі халық тұрмысынан Шортанбайдың жыры шолмаған ешбір сала жоқ» [2,124б.] деп талай мысалдармен дәлелдейді. Оқушының көзін жеткізеді.\n\n«Шортанбайдың үш зары бар: «Зар заман», «Бала зар», «Өлең зар». Осы зарларында да ол халықтың басына түскен зарды, замананың зарын айтқан. Бұл үш зар-үш поэма және сюжет жағынан біріне бірі жалғас, бірінің мазмұнын бірі өрбітетін поэма» [2,132б.], сондықтан «Шортанбай жырлары қазақ әдебиетінде жаңа дәуір» [2,133б.] деп қорытуы қазақ әдебиеттану ғылымында алғаш айтылған, тұжырымдалған пікір екеніне дау болмаса керек.\n\nС.Мұқановтың идеологиялық саясаттың желімен «орыс» атауына еш шаң жұқтырмау ниеті күшейген 50-жылдары ешкімнен сескенбей айтқан ойына назар аударсақ, ол «орыс» деген атауды қалай түсінді, қалай түсіну керектігіне жол көрсетті. «Орыс-бүркіт, біз-түлкі», «Қуғындап орыс жеткен соң», «Орыстан жаман тым-ақ жау», «Қорқарма орыс қой дегенге», «Кәпірді көрдің пікіріндей», «Орыс кәпір жеңіп тұр», «Ит кәпірге жақындап…» секілді саясатшылар секем алатын Шортанбай тіркестеріне тағы да С.Мұқанов араша түсті. «Енді біреулер әдебиетте «Зар заман» сарынын Шортанбай туғызды, онысы қазақтың Россияға қосылғанына қарсылығы» дейді. Ол да сөз емес, орыс халқына, орыс мемлекетіне қарсылық сарын Шортанбайдың ешбір шығармасында жоқ. Ол патша үкіметінің отаршылдық саясатына қарсы. Сол қарсылығын іске асыра алмаған ол өмірден тарығады да, бетін ахиретке бұрады» [3,16б.] дегенді «Зар заман» поэзиясын зерттеген профессор Б.Омаров соңғы кездегі түсінікпен баяндайды.\n\nС.Мұқанов Шортанбай шығармашылығын талдау кезінде «реалист ақын Шортанбай – заманының ірі суретшісі, қырағы ақыны. Сол кездегі қазақ тұрмысынан Шортанбайдың жыры шолмаған ешбір сала жоқ» [2,124б.] деп таптық айырмашылық, капиталистік озбырлық пен феодалдық кертартпашылықты көрсете келіп, елде ауызбірліктің жоқтығын, берекесіздік жайлағанын әр шығармасынан суыртпақтап шығарып, өзінің негізгі ойын былай тұжырымдайды: «Шортанбайдан сақталған жырлардың көлемі көп емес, жалпы шамасы 1500 жолдай ғана өлең. Бірақ осы аз көлемді жырға өз заманындағы қазақ халқының саяси-шаруашылық халін, ауылдағы тап тартысын, тұрмыс-салтын, ой-санасын түгел сыйғыза білген. Шортанбай жырлары қазақ әдебиетінде жаңа дәуір. Ол дәуір екі жақты қанаудан тұншыққан халықтың ащы зары, соңдықтан, Шортанбай өз заманының атын «Зар заман» деп тауып қойған» [2,129б.] деген қорытындыға тәуелсіздік, егемендік алған тұста әрең жетіп отырмыз.\n\nС.Мұқанов Мұрат Мөңкеұлының поэзиясына тоқталғанда, ақынның «Үш қиян», «Қарасай-Қазы», «Шалгез» поэмалары мен Жас келін, Ораз, Жылқышы, Тыныштық, Жантолымен айтыстарын, басқа толғауларын талдай келіп, «Шортабай мен Мұраттың екеуі де «Зар заманның» ақыны бола тұра арасында айырма бар» деп алады да, Шортанбайды өз заманы тұрғысынан көріп, «Мұрат – өз заманының мұңын мұңдаумен қатар, елінің тарихына үңіліп, өз заманынан ғана емес, өткен тарихтың хал-жағдайын да жырлаған ақын. Мұрат Шортанбайдай «сөзім бітті, мен болдым, енді шықпас үнім» деп қайғының тұнығына батып кетпейді, Мұрат қайғы теңізіне құлаш сермеп батып кетпеуге малтып шығуға тырысады. Осылай жан сақтауға жанталасып малтыған Мұраттың қолына ұстар ескегі, астына мінер қайығы – халқының өткен тарихы» [2,158б.] деп мәнді ойын Мұраттың «Шалгез» поэмасымен нақтылай түседі.\n\n«Бұл поэманы баяғы Шалгез ақын шығарды ма, әлде Мұраттың өзі шығарды ма ол жағы мәлім емес» деп ағынан жарылады да «Шалгез шығармасын, я өзі шығарсын бұл поэманы шығаруға Мұраттың мақсаты: отанын қорғауға, жауына айбынды болып, жауын үркітуге, бостандық алуға, тәуелсіздікке шақыру [2,164б.] деп табады да, «Шалгез» поэмасына мол талдау жасайды.\n\nНоғайлының он шалы қалмақтың көп жылқысын айдап келе жатқанда арттарынан қуғыншылар жетеді. Шалгез жолдастарына алаңдамай, жылқыны айдап жүре беріңдер деп, өзі қуғыншыларды жалғыз тосып алады. Мұндай жағдай 1465-1560 жылдары жасаған Тіленшіұлы Шалгез жыраудың «Ер Шобан» деген жырында баяндалған. Сәбит Мұқановтың қолында осы жырдың болмағандығы, мейлі Шалгез, не Мұрат шығарсын мейлі, әйтеуір жырдың көркемдік бейне жасау амалы күшті «Батырлардың образын бір- бірінен жекелеу, әр батырдың арнаулы сипат тауып, бір батырды екінші батырға ұқсатпауы күшті. Осы поэманы шығарған ақынның адам образын жекелеуге шеберлігін көрсету» [2,164б.] еді деп дәстүр жалғастығына үлкен мән береді.\n\nШынында, Шалгездің «Ер Шобанында» Жұмай, Мәмбет, Сұлтан, Қаян, Жылым, Баубек, Қолай, Жақсымбет, Жақан батырлар даралай суреттелсе, Мұраттың «Шалгез» поэмасында шындығына келгенде Қожақ, Жанай, Шора, Сойдақ, Қазы, Қосай, Арғын, Мамай батырлар аталады. Ал олардың аттары ғана емес, образдық келбеттері де басқа. Шалкиз бен Мұратты біріктіріп тұрған дәстүрлі машық, тіпті, әрі-беріден Мұрат Шалгез бабасының жырын естіп, соған ұқсатып жырлайыншы деген ниетінің өзі он батырдың бірі етіп Шалкезді атап, қалмақтың қолын қайтарған шешен батырға айналдырып жіберген. Суреттеу тәсілдері де бірдей.\n\nАрғымақ аттың аласы,\n\nҚас игінің баласы.\n\nАлдаспан ауыр қылыш суырған,\n\nАжалға қарсы жүгірген.\n\nБұ жиынның ішінде,\n\nИсалының ұлы Жылым бар [4,36б.],–\n\nдесе Шалгез жырау, ал Мұрат Мөңкеұлы:\n\nЕнді бірін кім десең?\n\nЖеті аршын жарым бойы бар.\n\nАдамнан артық біткен сойы бар.\n\nАртынан келген дұшпанға,\n\nКөрсететін тойы бар.\n\nЖауырыны жазық,\n\nМойны ұзын.\n\nОқ тартқанда\n\nҚолы ұзын.\n\nМаңдайының арасы\n\nЕкі қарыс екі елі.\n\nДулыға симас шекесі,\n\nОның бір несін сұрайсың.\n\nТеккеппер деп жалғыз аттанған,\n\nКөкшенің ұлы Қосай бар,–\n\nдеген суреттеу амалы мен бір-біріне ұқсамайтын батырлардың образын жасағаны үшін Сәбит Мұқанов Мұратты «Зар заман ақыны» деп айтудың өзі обал-ау дегенге жақындап, «қандай тамаша бейнелер!» біздің совет заманының батырларына «болсаңдар, осы Мұрат сипаттаған қазақ батырларындай болыңдар дерлік емес пе?!» [2,164 б.] деп Мұрат ақындығына ризалығын жасырмай, бүгінгілерге үлгі етіп, өмір шындығына оралады. Кешегі мен бүгінгіні жалғастырып, дәстүрдің қасиетті ықпалын сездіреді.\n\n«Жалпы еңбектерін тұтас алғанда Мұрат XIX ғасырдағы қазақ әдебиетінен аса бағалы орын алады» деген қорытындысы өкінішке орай 1947 жылы Қазақстан коммунистік партиясы орталық комитетінің «Қазақ ССР Ғылым академиясының Тіл және Әдебиет инититутының саяси өрескел қателері туралы «қаулыға ілікті де, бүкіл «Зар заман» ақындарының қатарында кете барады.\n\nС.Мұқановтың игі ниеті мен шыни танымына ілігіп, құнды да толымды пікір айтқызған ақын – Мұрат. Өзін жалпы қазақ ақыны, халық ақыны санаған және тарихын терең білген Мұрат «қазақ халқының сорлы ел еместігін, отанын, бостандығын қорғау жолында күресе алғандығын» [2,155б.], «Қазтуған», «Шалкиіз», «Қарасай-Қазы» дастандары мен «Үш қияны» көркемдігі мен идеясы жағынан өте құнды шығармалар» екенін нақты талдаумен дәлелдеп, олардың авторын «данышпан, ұлы жүректі Мұрат ақын» деп таныды.\n\nЖалпы, очеркте «Зар заман» әдебиетінің жай-күйі, Шортанбай, Мұрат сынды ұлы ақындар шығармашылығы барынша жанашырлықпен насихатталып, толымды зерттеу жүргізілген. Осы баяндалған шындықтар әлі күнге дейін қалың оқырманның қолына толық тимей жатуы, әрине, өкінішті.",
                "date": "28.04.2017",
                "upvotes": 0
            },
            {
                "text": "Өтінемің сіздерді Осы сұраққа жауап бериниздершы отинемін\n\nБерілген өлең жолдарындағы ойды қазіргі күнмен сабақтастыра қарастырып, мазмұны жағынан салыстыра талдаңыз.\n\nЗар заман, зар заман, Зарлап өткен бір заман. Сөздің басы — бисмиллаһ, Біз айталық, сіз тыңда Мұсылманның тарихын: Төрт аяқты хайуан — Бұ дүниенің жарығы. Бағасы кеткен жігіттің Бетінен алар зайыбы. Бір алладан басқаның Көпті қылған айыбы. Кесапаттың кесірі Келе ме деп керт басқа, Сол себептен қорқамын! Әуелгі қорлар зор болды, Сондай зорлар қор болды, Әуелгі барлар жоқ болды, Сондай жоқтар тоқ болды Жөн білмеген жамандар Ел билеген бек болды, Көтере алмай билігін, Ұласқан үлкен кек болды, Ниетіне қазақтың Тым-ақ тәуір еп болды — Заманақыр болар деп, Сол себептен қорқамын!\n\nМына заман қай заман? Азулыға бар заман, Азусызға тар заман. Тарлығының белгісі: Жақсы — жаннан түңілген, Жаман — малдан түңілген, Мұның өзі — зар заман. Зарлығының белгісі: Бір-бірлерін күндеген, Жай-жайына жүрмеген, Мұның өзі — тар заман. Тарлығының белгісі: Мұсылманнан хал кетті. Тәңірім болғай деместен. Анты жұқпас бойына, Әр не түсер ойына, Жалмауыз болды үлкенің, Қазақ, сенің сорыңа. Арқадан дәурен кеткен соң, Қуғындап орыс жеткен соң, Тіпті амал жоқ, қазақтар, Енді сенің торыңа.",
                "date": "26.11.2017",
                "upvotes": 0
            }
        ]
    },
    {
        "question_title": "Әскери шеңдер, олар қай елден шықты, мағынасы қандай, капитаннан бастап майорға дейін",
        "question_content": "Әскери шеңдер, олар қай елден шықты, мағынасы қандай, капитаннан бастап майорға дейін?",
        "question_date": "24.11.2016",
        "question_tag": "Заң",
        "question_views": 523,
        "question_upvotes": 0,
        "answers": []
    },
    {
        "question_title": "Қырғыз автокөлігін қазахстан азаматы атына қалай қоюы керек?",
        "question_content": "Уйде мүгедек інімді еміне тасыйтын жане нан пұл табатын қырғыз нөмірлі жалғыз автокөлік бар еді, енді ондай авто айдауға тыйым салынды деп жатыр. Ол тыйым туралы заң барма, қашан қабылданды, жəне бұл уақытқа дейін неге мұндай тыйым болған жоқ, қырғыз нөмерлі автокөлікті қазахстан азаматы атына қалай қоюы керек деген сұраққа қайдан жауап алсақ болады екен",
        "question_date": "24.11.2016",
        "question_tag": "Заң",
        "question_views": 254,
        "question_upvotes": 0,
        "answers": []
    },
    {
        "question_title": "Үшбұрышты призма берілген. Призманың толық бетінің ауданын табыңдар?",
        "question_content": "Үшбұрышты призма берілген. Призманың толық бетінің ауданын табыңдар. С(0;0;3) B(0;4;0) A(3;0;0)",
        "question_date": "24.11.2016",
        "question_tag": "Геометрия",
        "question_views": 2500,
        "question_upvotes": 0,
        "answers": []
    },
    {
        "question_title": "OABC пирамидасының бүйір бетінің ауданын табыңдар?",
        "question_content": "OABC пирамидасының бүйір бетінің ауданын табыңдар. С(0;0;4) B(0;3;0) A(2;0;0)",
        "question_date": "24.11.2016",
        "question_tag": "Геометрия",
        "question_views": 1200,
        "question_upvotes": 0,
        "answers": []
    },
    {
        "question_title": "1 Егер фигураның өзара перпендикуляр екі симметрия осі бар болса,",
        "question_content": "1 Егер фигураның өзара перпендикуляр екі симметрия осі бар болса, онда бұл осьтердің киылысу нүктесін осы фигураның симетрия центрі болатынын далелдеңдер\n\n2 Өзара қос-қостан қиылысатын және үшеуі бір нүктеден өтпейтін a,b,c түзулері берілген. b түзуіне перпендикуляр және ортасы b түзуінде жататын, ал ұштары a және с түзулерінде жататын кесіндіні қалай салуға болады? Есептің шешуі  үнемі бола бере ме?\n\n3 Төбелері А(2;1) B(5;4) C(11;-2) және D(8;-5) нүктелерінде орналасқан тік төртбұрыш берілген. Осы тік төртбұрыштың: 1) Симметрия цетрінің координатарын анықтаңдар 2) симметрия осьтерінің теңдеулерін жазыңдар.",
        "question_date": "24.11.2016",
        "question_tag": "Геометрия",
        "question_views": 2200,
        "question_upvotes": 0,
        "answers": []
    },
    {
        "question_title": "Зауытта қандай жұмысшылар болады?",
        "question_content": "Полипропилен (немесе жалпы әр түрлі полимерлерді) өндіру зауытында қандай жұмысшылар (мысалы, слесарь-электрик, аппаратчик, дәнекерлеуші және т.б. түрлі қызметкерлер) болады? Экономика пәнінен жұмысшылар санын есептеуге қажет болып тұр еді.",
        "question_date": "24.11.2016",
        "question_tag": "Университет, колледж",
        "question_views": 513,
        "question_upvotes": 0,
        "answers": []
    },
    {
        "question_title": "Мөлшері 1,5 моль аммиак күкірт қышқылымен әрекеттескенде?",
        "question_content": "Мөлшері 1,5 моль аммиак күкірт қышқылымен әрекеттескенде, массасы 63г аммоний сульфаты түзілген?",
        "question_date": "24.11.2016",
        "question_tag": "Химия",
        "question_views": 12500,
        "question_upvotes": 0,
        "answers": [
            {
                "text": "2 NH3+H2SO4 = (NH4)2SO4\n1.5моль                      63г\n34г/м           98г/м      132г/м",
                "date": "24.11.2016",
                "upvotes": 0
            }
        ]
    },
    {
        "question_title": "Егер шығымы 60 % болса 500 л ауа азотынан қанша көлем аммиак (қ.ж.) алуға болады?",
        "question_content": "Егер шығымы 60% болса 1т аммиак селитрасын алуға қанша көлем (қ.ж.) аммиак жұмсалады?\n\nЕгер өндірістегі шығымы 5% болса 6,3 т азот қышқылын алуға жұмсалатын аммиактың көлемі (қ.ж.) қандай?\n\nЕгер шығымы 60 % болса 500 л ауа азотынан қанша көлем аммиак (қ.ж.) алуға болады?",
        "question_date": "24.11.2016",
        "question_tag": "Химия",
        "question_views": 4400,
        "question_upvotes": 0,
        "answers": [
            {
                "text": "3.)\n\nN2 + 3H2 = 2NH3\n\nАуа азотынан деп есеп шартында айтып тұр, ал біз теория жүзінде ауаның құрамы 78 пайыз азоттан тұратынын білеміз, және соны пайдаланамыз.\n\n500*0,78=390\n\nтеңдеу бойынша 100 пайыз шығыммен екі есе аммиак түзілетіні көрініп тұр 390*2=780, 60пайыз шығыммен :\n\n780*0,6=468л\n\nЖауабы: 468л",
                "date": "19.04.2023",
                "upvotes": 0
            }
        ]
    },
    {
        "question_title": "Ұмыта алмай жүрмін. Ұмытайын десем болмайды қимаймын?",
        "question_content": "Менің қызбен жүргеніме 2 жылдан асты басында бəрі жақсы болатын бакытты болып жүретінбіз кейін екеуміз екі қалаға оқуға түстік уже шамалы уақыт өткен соң өзгере бастады. Уақытылы хабарласпай, алмайды көп уақыт бөлмейді!! Екі үш рет ұрысып қайта қосылып жүрдік жүрмейміз деп қайта қосылдық осы жолы ұрысқанда жүрмеяқ қояйықшы, шаршап кеттім ары қарай жалғаспайды дейді. Күтіп жүргеніме 2 аптадан асты əлі хабар жоқ звандасам мазаламаш дейді ұмытайын десем болмайды қимаймын. Не істесем болады қалай қайтарам қайта? Бəрі кеш болмай тұрғанда бəрін түсіндіргім келеді.",
        "question_date": "24.11.2016",
        "question_tag": "Махаббат",
        "question_views": 710,
        "question_upvotes": 0,
        "answers": [
            {
                "text": "Көзден кетсең соң, көлілден кеткені-де! Болды ұмыт! Хабарласпа! Оған басқа жігіт табылғаны-да! Сағанда басқа жолығады, болған жағдайды қабылда, оған бақыт тіле де, өткен өмір парағын жап! Сәттілік!!!",
                "date": "2.12.2016",
                "upvotes": 0
            },
            {
                "text": "Дурыс айтад омириннин жана парагын баста.Уже ол басканы тандаган шгар.",
                "date": "19.02.2017",
                "upvotes": 0
            }
        ]
    },
    {
        "question_title": "Дұрыс пирамиданың табаны 5 см болатын төртбұрыш. Биіктігі 9 см. Пирамиданың S o.o",
        "question_content": "Дұрыс пирамиданың табаны 5 см болатын төртбұрыш. Биіктігі 9 см. Пирамиданың S o.o",
        "question_date": "24.11.2016",
        "question_tag": "Мектеп",
        "question_views": 4300,
        "question_upvotes": 0,
        "answers": [
            {
                "text": "Sбүйір=5√29,25+9√15,25см²\nV=45см³\n\nшешуі:\nНЕ=АD/2=9/2=4,5см.\n∆FHE- тік бұрышты үшбұрыш\nПифогор теоремасы бойынша.\nFE=√(HF²+HE²)=√(3²+4,5²)=\n=√(9+20,25)=√29,25 см.\nS(∆FDC)=DC*FE/2=5*√29,25/2=\n=2,5√29,25см²\n\nМН=DC/2=5/2=2,5см.\n∆FМН- тік бұрышты үшбұрыш\nПифогор теоремасы бойынша\nFM=√(MH²+FH²)=√(2,5²+3²)=\n=√(9+6,25)=√15,25см.\nS(∆FAD)=FM*AD/2=9*√15,25/2=\n=4,5√15,25см²\nSбок=2*S(∆FDC)+2*S(∆FAD)=\n=2*2,5√29,25+2*4,5√15,25=\n=5√29,25+9√15,25см²\n\nSосн=АD*DC=9*5=45см²\nV=Sосн*h/3=45*3/3=45см³",
                "date": "22.04.2023",
                "upvotes": 0
            }
        ]
    },
    {
        "question_title": "Қара будандардан өзара шағылыстырғанда қандай ұрпақ болуы мүмкін?",
        "question_content": "1.Асбұршақтың сары өсімдігі жасыл өсімдікпен шағылыстырылды. Бірінші ұрпақта барлық ұрпақ сары болады. Қандай түс басымдылық жасайды ? Бірінші ұрпақ будандарын өздігінен тозаңдандырғанда қандай ұрпақ болуы мүмкін? Барлық дарақтардың генотипін және фенотиптерін сипаттап жазыңдар. 2.Төрт саулық сұр қошқармен шағылыстырылған . Бірінші ұрпақ қозыларының барлығы тегіс қара болды . Қара будандардан өзара шағылыстырғанда қандай ұрапқ болуы мүмкін? Барлық дарақтардың генотипін және фенотиптерін сипаттап жазыңдар.",
        "question_date": "24.11.2016",
        "question_tag": "Биология",
        "question_views": 3400,
        "question_upvotes": 0,
        "answers": []
    },
    {
        "question_title": "Жеке бас салығы",
        "question_content": "Мен 2015 .08.08 ден бастап комуналдық мемлекеттік балабақшада жұмыс істеймін. Менің 18 ге толмаған балам бар. Осы уақытқа дейін жеке бас салығын ұстап келді. Мен заңдылығын енді біліп есепшіден. 1 жарым жыл ұстаған салықты өндірте алам ба?",
        "question_date": "24.11.2016",
        "question_tag": "Заң",
        "question_views": 508,
        "question_upvotes": 0,
        "answers": []
    },
    {
        "question_title": "Тең бүйірлі үшбұрыш P=10,6 см",
        "question_content": "Тең бүйірлі үшбұрыш P=10,6 см\n\nТабаны бүйір қабырғасынан 1 см ұзын болса,ұшбұрыш қабырғаларын тап?",
        "question_date": "24.11.2016",
        "question_tag": "Мектеп",
        "question_views": 9300,
        "question_upvotes": 0,
        "answers": [
            {
                "text": "AB = BC = x;\nТабаны бүйір қабырғасынан 1 см ұзын    ==>   AC = x+1;\nP= AB + BC +AC = 10,6;\nx + x + x + 1 = 10,6;\n3x = 9.6\nx = 3,2;\nҮшбұрыштың қабырғалары - 3,2 см, 3,2 см, 4,2 см",
                "date": "24.11.2016",
                "upvotes": 1
            }
        ]
    },
    {
        "question_title": "Қан алатын медбикелерге зияндылығы үшін қосымша ақша төленеді ма?",
        "question_content": "Медбикенің негізгі міндеті қан алу, яғни ол неше түрлі жұқпалы аурулармен бетпе-бет кездесуі мүмкін, сондықтан да ол кісіге зейнетақысының  22% төленуі тиіс деп естідім.Сол қаншалықты рас?Жәнеде медбике зиянды жағдайларда жұмыс жасайтын жұмысшылардың қатарына жатады ма екен?",
        "question_date": "24.11.2016",
        "question_tag": "Заң",
        "question_views": 353,
        "question_upvotes": 0,
        "answers": []
    },
    {
        "question_title": "Ата-анасының айтуымен оқып жүрген бала",
        "question_content": "Оқығысы келмейтін, бірақ ата-анасының айтуымен əрең оқып жүрген оқушылар туралы, олардың болашағы туралы өз ойларыңызды айтсаңыздар. Эссе үшін ой қоссаңыздар. Былайша айтқанда ата-анасы жағдайын жасаған дайын білімді қолданбайтын балалар туралы. Жауаптарыңызды асыға күтемін",
        "question_date": "24.11.2016",
        "question_tag": "Қазақ тілі",
        "question_views": 251,
        "question_upvotes": 0,
        "answers": []
    },
    {
        "question_title": "Айына екі рет месячный келсе қауіпті ме?",
        "question_content": "Ноябрдин 3не месячный келген 5кундей келди бирак аз аздан гана енди айдын аягында 22не таггы келди тагы да аздап кана куйеуиммен косылып жургениме 1апта болды бул кауипти ме бул месячный ма алде бала болуы мумкин ба егер бала тусетин болса кандай белгилер болады",
        "question_date": "24.11.2016",
        "question_tag": "Тазалық",
        "question_views": 11300,
        "question_upvotes": 0,
        "answers": [
            {
                "text": "Мендеде дал сондай жагдаи болды айына еки рет келды жанеде бир турли туси каралау коркп жатрмн нестесем болад кенес бериниздерш",
                "date": "1.07.2020",
                "upvotes": 0
            }
        ]
    },
    {
        "question_title": "Шет тілінен бастауыш білім беру мұғалімі мамандығы бойынша қай университет?",
        "question_content": "Шет тілінен бастауыш білім беру мұғалімі мамандығы бойынша қай университеттер оқытады.Бағасы қанша?",
        "question_date": "24.11.2016",
        "question_tag": "Университет, колледж",
        "question_views": 699,
        "question_upvotes": 0,
        "answers": []
    },
    {
        "question_title": "1 желтоқсан - Тұнғыш президент күні (Нұрсұлтан Әбішұлы Назарбаев)",
        "question_content": "Нұрсұлтан Әбiшұлы Назарбаев (6 шілде 1940 жыл, Шамалған ауылы, Алматы облысы) — Қазақстанның мемлекет қайраткері, ғалым, Қазақстан Республикасының тұңғыш президенті.\nМазмұны \n1 Өмірбаяны\n1.1 Отбасы және балалық шағы\n1.2 Қызмет жолы\n1.3 Кітаптары\n1.4 Дәйексөздері\n2 Нұрсұлтан Назарбаев атында\n3 Реформалары\n4 Назарбаевтың бастамасымен ашылған оқу орындар\n5 Басқа лауазымдары мен мансаптары\n6 Отбасылық жағдайы\n7 Дереккөздер<!--QuoteEnd-->\nӨмірбаяны\nОтбасы және балалық шағы\nНұрсұлтан Назарбаев 1940 жылы 6 шілдеде Алматы облысының Қарасай ауданына қарасты Шамалған ауылында Әбіш пен Әлжанның отбасысында дүниеге келген.\nҚызмет жолы\n1960 жылы Днепродзержинск техникалық училищесін, 1967 жылы Қарағанды металлургия комбинатына қарасты жоғары техникалық оқу орынын, 1976 жылы Кеңес Одағы коммунистік партиясы Орталық комитетіне қарасты Жоғары партия мектебін бітірген.\n\nЕңбек жолын 1960 жылы Теміртау қаласындағы Қарағанды металлургия комбинатында қатардағы жұмысшы болып бастап, домна пешінің аға газдаушылығына дейінгі жолдан өтті.\n1960—69 жж. — Қарағанды металлургия зауытында жұмыс істеді.\n1969—73 жж. — Қарағанды облысы Теміртау қаласындағы партия-комсомол жұмыстарында жауапты қызметтер атқарды.\n1973—77 жж. — Қарметкомбинаттың партком хатшысы.\n1977—79 жж. — Қарағанды облыстық партия комитетiнiң хатшысы, 2-ші хатшысы.\n1979—84 жж. — Қазақстан КП Орталық Комитетінің хатшысы.\n1984—89 жж. — Қазақ КСР Министрлер Кеңесiнiң төрағасы.\n1989—91 жж. — Қазақстан КП ОК бiрiншi хатшысы,\n1990 ж. ақпан—сәуір аралығында Қазақ КСР Жоғары Кеңесiнiң төрағасы болды.\n1990 ж. сәуірінен — Қазақ КСР президенті.\n1991 ж. желтоқсанның 1-інде тұңғыш рет Қазақстан Республикасы Президентінің жалпыхалықтық сайлауы өтті. Сайлау нәтижесінде Нұрсұлтан Әбішұлы Назарбаев басым дауыспен (98,7 %) жеңіске жетті.\n1995 ж. сәуірдің 29-ында жалпыхалықтық референдум нәтижесінде Қазақстан Республикасы Президенті Н.Ә.Назарбаевтың өкілеттігі 2000 ж. дейін ұзартылды.\n1999 ж. қаңтардың 10-ында өткен жалпыхалықтық сайлаудың нәтижесiнде Н. Назарбаев 79,78 % дауыс алып, Қазақстан Республикасы Президенті болып қайта сайланды.\n2005 ж. желтоқсанның 4-інде сайлаушылардың 91,5 % дауысын алып, Қазақстан Республикасының Президенті болып қайта сайланды.\nКітаптары\nНұрсұлтан Назарбаев бірқатар ғылыми еңбектердің және әлеуметтік-экономикалық даму мәселелері мен қоғамдық-саяси тақырып бойынша кітаптардың авторы:\n«Важнейшее условие интенсификации» (А., 1983),\n«Стальной профиль Казахстана» (А., 1984),\n«Экономика Казахстана: реальность и перспектива становления» (А., 1988),\n«Без правых и левых» (М., 1991), «Стратегия развития Казахстана как суверенного государства» (А., 1992),\n«Стратегия ресурсосбережения и переход к рынку» (М., 1992),\n«Идейная консолидация общества как условие прогресса Казахстана» (А., 1993),\n«Нарық және әлеуметтік-экономикалық даму» (А., 1994),\n«Ғасырлар тоғысында» (А., 1996),\n«Евразийский союз: идеи, практика, перспективы» (М., 1997),\n«Тарих толқынында» (А., 1997),\n«О времени, о судьбах, о себе...» (Лондон, 1997),\n«Стратегия трансформации общества и возрождение евразийской цивилизации» (М., 2002),\n«Бейбітшілік кіндігі» (А., 2002),\n«Сындарлы он жыл» (А., 2002),\n«Еуразия жүрегінде» (А., 2005).\nДәйексөздері\n\n“Қазақстанның болашағы — Қазақ тілінде.”\n“Кеше болмағанның бүгін болуы мүмкін, бүгін болмағанның ертең болуы мүмкін, бірақ ана тіліне мән бермеушіліктің, оны құрметтемеудің орны толмас олқылықтарға соқтыратыны сөзсіз.”\n“Ұлт пен тіл мәселесіне келгенде, ең бастысы, ұлттық оқшауланудан, томаға-тұйықтықтан қашу керек.”\n“Қазақ қазақпен қазақша сөйлессін.”\n“Отаршыл заманды еске салып, халықтың намысына тиетін атауларды да, тілдің төл заңдылықтарын, табиғи үйлесімін бұзып тұрған атауларды да өзгерту керек.”\nНұрсұлтан Назарбаев атында\n\nНұрсұлтан Назарбаев есімін әртүрлі нысандарға беру туралы ұсыныстар Қазақ қоғамын жиі шулатып жатады. Алайда Елбасы барлық ұсыныстарға келісімін берген жоқ. Өз есімін білім және ғылыммен байланыстыруды дұрыс санаған Н.Назарбаев өз атындағы университеті пен зияткерлік мектептердің ашылуына келісімін берді. Аталған білім беру орталықтарын өз бақылауында ұстауға тырысады. Назарбаев атындағы білім беру мекемелері Назарбаев қоры мен Назарбаев Орталығының үйлестіруімен жүзеге асырылады.\nРеформалары\n<!--dle_image_begin:https://www.******.com/uploads/posts/2016-11/1479382489_72c8c2b799.png|right| Қазақстан тарихы пәнінен қазақша рефераттар жинағы, Қазақша рефераттар жинағы, Қазақша Реферат, Қазақстан тарихы пәнінен қазақша реферат--><!--dle_image_end-->\nЖаңа тәуелсіз мемлекет – Қазақстан Республикасының (16.12.1991) – дамуы, барлық атрибуттары – ұлттық қауіпсіздік, мемлекеттік басқару және биліктің бүкіл тармақтарының өзара әрекет ету жүйесі – бар ұлттық мемлекеттіліктің қалыптасуы Назарбаев есімімен тығыз байланысты. Назарбаев басшылығымен конституциялық құрылыс процесі жүзеге асты, ол 1995 жылдың тамызында еліміздің Негізгі Заңын қабылдаған бүкілхалықтық референдуммен аяқталды. Қазақстанда демократиялық институттарды құру Назарбаевтың аса зор еңбегі болып табылады. Сөз бен баспасөз бостандығы, сайлау және сайлану құқығы, партиялар мен қоғамдық бірлестіктер құру құқығы, дін бостандығы сияқты азаматтық қоғамның мызғымас құндылықтары нақ соның тұсында ғана конституциялық нормаларға айналды. Назарбаев басшылығымен кеңестік өкімшіл-жоспарлы әкімшілік жүйе бұзылғаннан және бірегей халық шаруашылық кешені күйрегеннен кейін алапат дағдарысқа тап болған қазақстандық экономиканы өзгертуге бағытталған аса ауқымды шаралар әзірленіп, іске асырылды. Экономикалық саясатты және демократиялық өзгерістерді ойдағыдай жүзеге асыруға мемлекеттік құрылымның президенттік республика ретіндегі халық таңдаған үлгісі көп септігін тигізді. Түбегейлі экономикалық ырықтандыру мен саяси реформалар белгіленген өзгертулерді пәрменді жүргізуге асыруға көмектесті.\n* 1992 жылдың басында Назарбаев «Қазақстанның егеменді мемлекет ретінде қалыптасуы мен даму стратегиясын» әзірлеп, елдің ішкі және сыртқы саясатының бағыт-бағдарын айқындады.\n* Соның нәтижесінде 1997 жылдың басына қарай елде макроэкономикалық тұрақтылық орын алды, инфляция тоқтатылды, өнеркәсіп жанданып, қаржы-бюджет, салық жүйесі құрылды, жекешелендіру жүргізілді, зейнетақы жинақтау жүйесі дүниеге келді, тұрғын үй-коммуналдық шаруашылығын реформалау жүзеге асты.\n* Назарбаевтың «Қазақстан-2030» стратегиясы мемлекет дамуының басым бағыттарын айқындады. 2006 жылғы халыққа Жолдауында Қазақстанның бәсекеге қабілетті елу елдің қатарына кіру стратегиясы белгіленген.\n* Назарбаевтың экономист және саясаткер ретіндегі жеке беделі елде қолайлы инвестициялық ахуалдың қалыптасуына, көптеген мемлекеттермен және халықаралық қаржы институттарымен қарқынды экономикалық ынтымақтасуға игі ықпал етті. Республикада ауылды дамытуға, кедейлікпен күресуге, тұрғын үй құрылысын дамытуға және т.с.с. бағытталған ірі-ірі әлеуметтік бағдарламаларды іске асыру басталды. Назарбаев индустриалды-инновациялық даму стратегиясын әзірледі, инвестициялық және инновациялық қорлар құрылды. Дүниежүзілік сарапшыларарасында «қазақстандық үлгі» термині пайда болды. Қысқа мерзім ішінде халықаралық ынтымақтастық тұжырымдамасын қалыптастырды. Оның көптеген бастамалары кең халықаралық жаңғырық тапты әрі мойындалды. Мәселен, Семей ядролық полигонын жабу, ядролық держава мәртебесінен бас тарту, жаһандық және өңірлік қауіпсіздікті қамтамасыз ету жөніндегі дәйекті қызмет, т.б. Назарбаев ТМД, ОАО, Кеден одағы, Шанхай Ынтымақтастық Ұйымы (ШЫҰ), Еуразия одағы сияқты халықаралық құрылымдарды дүниеге әкелудің бастамашысы. Ол БҰҰ Бас Ассамблеясының 47-сессиясында құруды ұсынған Азиядағы өзара ықпалдастық пен сенім шаралары жөніндегі кеңес (АӨСШК) іс жүзінде жұмыс істей бастады. Назарбаев мәдениеттердің, діндердің, өркениеттердің жүйелі сұхбаттасуын жолға қоюға көп көңіл бөледі. 2003, 2006 жылдары Астанада әлемдік діндер көшбасшыларының съездері табысты өтті.\nНазарбаевтың бастамасымен ашылған оқу орындар\nХалықаралық ақпараттық технологиялар университеті\nҚазақстан менеджмент институты\nЭкономика және болжау институты\nҚожа Ахмет Йассауи атындағы Қазақ-түрік университеті\nН. Гумилев атындағы Еуразия университеті\nҰлттық Мемлекеттік заң университеті\nНазарбаев Университетi\nНазарбаев Зияткерлік Мектебі\nбірқатар лицейлер мен колледждер\nПрезиденттік «Болашақ» бағдарламасы іске асуда, ол бойынша жастар дүние жүзінің ірі оқу орындарында білім алып жатыр.\nАса талантты балалар үшін президенттік «Дарын» сыйлығы тағайындалған.\nБасқа лауазымдары мен мансаптары\n\nЭкономика ғылымдарының докторы (1993)\nҚР ҰҒА-ның (1995) және басқа да ғылыми мекемелер мен шетел оқу орындарының академигі\nҚазақстан халқы Ассамблеясының төрағасы\nҚазақстанның Қарулы Күштерінің Жоғары Бас Қолбасшысы\nДүниежүзілік қазақтар қауымдастығының төрағасы\nНұр Отан Халықтық-демократиялық партиясының төрағасы\nДүние жүзі қазақтары ассоциациясының төрағасы\nОрталық Азия мемлекеттері Достық қорының құрметті төрағасы\nЕҚЫҰ-нің бас төрағасы\nБірнеше жыл Халықаралық Аралды құтқару қорын басқарды\n\nҚазақстан Республикасы Ұлттық ғылым академиясының, Халықаралық инженерлік академияның, Ресей Федерациясы әлеуметтік ғылымдар академиясының академигі. Әл-Фараби атындағы Қазақ мемлекеттік ұлттық университетінің құрметті профессоры. Беларус ғылым академиясының құрметті мүшесі. М.В. Ломоносов атындағы Мәскеу мемлекеттік университетінің құрметті профессоры.\n\nНазарбаев – Қазақстанның ең жоғары ерекшелік белгісі – ерекше үлгідегі «Алтын Қыран» орденімен, сондай-ақ әлемнің көптеген елдерінің, халықаралық және қоғамдық ұйымдардың жоғары наградаларымен марапатталған.\n\nӘлемдік сарапшылардың мойындауынша, Қазақстандағы Назарбаев пен оның пікірлестері жүргізіп келе жатқан өзгерістер ХХ ғ. соңында пайда болған жаңа тәуелсіз мемлекеттер тарихындағы ең табыстылардың бірі болып есептеледі.\nОтбасылық жағдайы\n\nЖұбайы — Сара Алпысқызы — Халықаралық «Бөбек» балалар қайырымдылық қорын басқарады.\n\nПрезиденттің үш қызы бар:\nДариға — саясат ғылымдарының докторы, ЖАҚ \"Хабар\" Ақпараттық агенттігінің директорлар Кеңесінің Төрайымы, Қазақстан Республикасы Парламенті Мәжілісінің депутаты.\nДинара — Н.Ә. Назарбаев атындағы білімді қолдау қорын басқарады. Forbes журналының мәліметі бойынша 2011 ж. наурыз айына қарасты 1.3 миллиард АҚШ долларын құрайтын әл-ауқатымен Қазақстанның ең бай әйелі боп саналады. Тимур Құлыбаевтың жұбайы.\nӘлия — бизнеспен айналысады, «Элитстрой» құрылыс компаниясын басқарады.\n\nН. А. Назарбаевтың жеті немересі және екі шөбересі бар.",
        "question_date": "24.11.2016",
        "question_tag": "Қазақ тілі",
        "question_views": 7100,
        "question_upvotes": 0,
        "answers": []
    },
    {
        "question_title": "Декретке шықтым құжаттарымды өткіздім бірақ жауап жоқ?",
        "question_content": "Декретке шықтым және өтінішпен құжаттарымды да тапсырдым бірақ 1 ай болды түспеді? неге?",
        "question_date": "24.11.2016",
        "question_tag": "Заң",
        "question_views": 682,
        "question_upvotes": 0,
        "answers": [
            {
                "text": "Қазақстан Республикасының электронды үкіметінің ресми сайтында келтірілген ақпаратқа сәйкес, Еңбек кодексінің 99 бабына сәйкес, жүкті әйелдерге, бала (балаларды) туған әйелдерге, жаңа туған баланы (балаларды) асырап алған әйелдерге (еркектерге) баланың туылуына байланысты төмендегі демалыстар беріледі.\nжүктілікке және босануға байланысты демалыс.\nжаңа туған баланы (балаларды) асырап алған жұмыскерлерге демалыс.\nбала үш жасқа толғанға дейін оның күтіміне байланысты жалақы сақталмайтын демалыс.\nЕңбек кодексінің 99 бабына сәйкес жүктілікке және босануға байланысты демалыс ұзақтығы босануға дейін күнтізбелік 70 күнге және босанғаннан кейін күнтізбелік 56 (қиын босанған немесе екі немесе одан көп бала туған жағдайда – 70) күнді құрайды. Демалыстарды есептеу жиынтықтап жүргізіледі және демалыс әйелге босанғанға дейін нақты пайдаланған күндерінің санына және жұмыс берушідегі жұмысының ұзақтығына қарамастан толық беріледі.\nБала күтімі бойынша  кезекті демалыс кезінде үйде отырған әйел азаматтарына жұмыстан айырылып қаламын деп уайымдаудың қажеті жоқ. Себебі ҚР Еңбек Кодексінің 59-бабына сәйкес кез келген жұмыс беруші қол астындағы әйел азаматын жүктілік және босану және бала күтіміне сәйкес демалысқа байланысты жұмыстан шығара алмайды. Сонымен қатар декреттік демалыс кезінде әйелдің еңбек өтілі есептеледі.\nДекреттік демалысқа шығу үшін қажетті құжаттар төмендегісінше. Алдымен жүктілікке және босануға байланысты Мемлекеттік әлеуметтік сақтандыру қорынан төлем тағайындау үшін өтінішті тұрғылықты жеріңіздегі Зейнетақы төлеу жөніндегі мемлекеттік орталығының бөлімшесіне өткізу қажет. Өтінішпен бірге мына құжаттар мен көшірмелері қолыңызда болсын.\nЖеке куәлік;\nТұрғылықты жері жайлы мәлімет;\nЕкінші деңгейлі банктің бірінен немесе «Қазпошта» АҚ-нан жеке бет есебі жайлы мәлімет;\nЖұмыс орнынан әлеуметтік жағдай туындаған уақыттан бұрынғы 12 айдың орташа айлық табысы жайлы анықтамасы;\nУақытша жұмысқа жарамсыздығы жайлы парақшасы (больничный лист);\nТағы оқыңыздар: Дұрыс тамақтану ережелері\n Жұмыспен өзін-өзі қамтамасыз еткендер үшін қосымша мынадай құжаттар қажет етіледі:\nЖеке кәсіпкер ретінде тіркелгендігі жайлы мемлекеттік тіркеу куәлігінің көшірмесі;\nСалық органдарының салық және басқа да міндетті төлемдері жайлы салыстыру актісі.\nДекреттік демалысқа қамданып жатқан әйел азаматтарына бала тууына байланысты берілетін жәрдемақылар туралы мәліметке де тоқтала кетуді жөн санадық.\nБаланың тууына байланысты мемлекеттік бір рет төленетін жәрдемақы жұмыс істейтін немесе  жұмыс істемейтін әйелдер үшін  беріледі;\nБаланың бір жасқа толғанға дейінгі күтімі бойынша ай сайынғы әлеуметтік жәрдемақы (жұмыс істемейтін әйелдер үшін);\nБаланың бір жасқа толғанға дейінгі күтімі бойынша ай сайынғы әлеуметтік төлем (жұмыс істейтін әйелдер үшін);\nТабысының жоғалуына байланысты жүктілік және босануы бойынша бір рет төленетін әлеуметтік төлем (жұмыс істейтіндер үшін);\nЖүктілікке және босануына байланысты әлеуметтік төлем бір–ақ рет, ал баланың бір жасқа толуына дейін оның күтіміне байланысты әлеуметтік төлем ай сайын төленеді. «Міндетті әлеуметтік сақтандыру туралы» ҚР Заңына сәйкес, «Азаматтарға арналған үкімет» мемлекеттік корпорация» КАҚ  құрылымдық бөлімшелері  әлеуметтік төлемдерді тағайындау үшін қажетті құжаттарды қабылдау күнінен бастап 4 жұмыс күн ішінде, оларды Мемлекеттік әлеуметтік сақтандыру қорына  береді.\nҚор құжаттар түскен күннен бастап  4 жұмыс күн ішінде әлеуметтік төлемдерді тағайындау немесе тағайындаудан бас тарту туралы шешім қабылдайды. (Осы шешім қабылданғаны жайлы нақтыласаңыз дұрыс деп ойлаймын)\nӘлеуметтік төлемдер алушыларға  әлеуметтік төлемді тағайындау туралы шешім қабылданғаннан кейін әр айдың 20 жұлдызына дейін төленеді. Әлеуметтік төлемдерді тағайындау үшін құжаттарды әйел азаматы уақытша  жұмысқа қабілетсіздігі парағы берілген күннен бастап 12 айдан асырмай беруі қажет.",
                "date": "22.03.2020",
                "upvotes": 0
            }
        ]
    },
    {
        "question_title": "Бүйір қабырғасынан түсірілген биіктігін табыңдар?",
        "question_content": "Тең бүйірлі үшбұрыштың бір бұрышы 120 градусқа тең, ал табаны 10 см. Бүйір қабырғасынан түсірілген биіктігін табыңдар?",
        "question_date": "24.11.2016",
        "question_tag": "Геометрия",
        "question_views": 10100,
        "question_upvotes": 0,
        "answers": [
            {
                "text": "∠BAC = 120;\nΔABC үшбұрышында ∠ABC + ∠BCA + ∠CAB = 180;\n2∠ABC = 180 - 120 = 60;\n∠ABC = ∠BCA = 30;\nAB-ға түсірілген биіктік AB-ны D нүктесінде қисын.\n∠BDC = 90, ∠DBC = 30   ==>  ∠BCD = 60;\nΔBCD үшбұрыгы 30-60-90 үшбұрыш;\n30-60-90 теоремасы бойынша:\n2CD = BC;\nCD = 10/2 = 5cm;",
                "date": "24.11.2016",
                "upvotes": 1
            }
        ]
    },
    {
        "question_title": "Жас аналар үшін бала бір жасқа дейінгі жәрдемақы",
        "question_content": "Жас аналар үшін бала бір жасқа дейінгі жәрдемақыға маған жұмыс орнымнан 40 пайыз қосылмай тұр соның заңдылығын білсем?",
        "question_date": "24.11.2016",
        "question_tag": "Заң",
        "question_views": 599,
        "question_upvotes": 0,
        "answers": [
            {
                "text": "2016 жылы республикалық бюджеттен бала тууына байланысты берілетін бiр жолғы мемлекеттік жәрдемақыға 30,9 млрд теңге, бала күтімі жөнiндегi, ол бiр жасқа толғанға дейiн төленетін ай сайынғы мемлекеттік жәрдемақыға 37,3 млрд теңге қарастырылып отыр. Бірінші, екінші және үшінші бала туылғанда төленетін бір жолғы мемлекеттік жәрдемақы мөлшері 66 621 теңгені құраса, төртінші және одан көп бала дүниеге келген жағдайда 111 035 теңге төленеді.\n\nҚР Денсаулық сақтау және әлеуметтік даму министрлігінің баспасөз қызметіне сілтеме жасап хабарлайды.\n\nБірінші баланың туылуына байланысты төленетін ай сайынғы мемлекеттік жәрдемақының мөлшері 12 217 теңгені, екінші балаға – 14 445 теңгені, үшінші балаға – 16 650 теңгені, төрт және одан да көп балаларға берілетін қаржы көлемі 18 877 теңгені құрап отыр. Естеріңізге сала кетейік, 2015 жылы жоғарыда аталған жәрдемақыларды төлеу мақсатында республикалық бюджеттен 56 млрд теңге бөлінген болатын.",
                "date": "9.12.2016",
                "upvotes": 0
            }
        ]
    }
]